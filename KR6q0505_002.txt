# -*- mode: mandoku-view; -*-
#+DATE: 2016-06-08 5:53
#+TITLE: 天台通玄寺獨朗禪師語錄
#+PROPERTY: CBETA_ID J36nB368
#+PROPERTY: ID KR6q0505
#+PROPERTY: SOURCE Jiaxing Canon Vol. 36, No. B368
#+PROPERTY: VOL 36
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0505_J_002-0885c> 
#+PROPERTY: JUAN 2

 天台通玄寺獨朗禪師語錄卷下¶
嗣法弟子　超心　超香　等編¶

* 機緣問答

師問揚古云眉開八字且道長多少速道將來¶
古云和尚請看如意師云一句合頭語萬劫繫驢橛¶
進云莫瞞人好師云好箇消息從甚處得來古禮拜¶
退師云掠虛頭漢還有𨁝跳者麼師乃云內不放出¶
外不放入心如牆壁乃可入道古德雖然舌頭拖地¶
未免傍觀者哂何故惟知挖出心肝失卻縱橫自在¶
且道如何是縱橫自在底境界喝云收得南蠻歸故¶
里放出無翎鐵鷂兒。¶

又晚落堂師問云七中消二日休得自瞞頇若見真¶
面目和盤托出看揚古云早起腳跟先點地師云腳¶
跟未點地時汝作麼生進云祖師門庭從此立普賢¶
萬行由他行師云向時且置背時作麼生進云峰頂¶
上有明月照山川草木盡清涼師乃云諸昆仲共聚¶
團圞彼此逼拶莫使昏散得便豈容妄想交加到者¶
裏捏緊拳頭豎起脊梁提則話頭生與同生死與同¶
死明取不明底方謂出格丈夫兒莫循名分休使偷¶
心直求無上菩提勦絕貪嗔妄念超生死之捷徑也¶
珍重。¶

問答有僧請益女子出定因緣云未審權柄在女子¶
手裏在瞿曇手裏請師指示師云在梅龍手裏僧云¶
和尚還出得他定麼師云早與三十棒貶入無生國¶
僧呈四賓主頌接得便云汝偷方丈紙那僧云未也¶
師云頌則且置你道一喝還有賓主也無僧云正要¶
和尚疑著師云老僧是疑你又作麼生僧便喝師云¶
者箇未在僧拂袖便出。¶

僧問就窩打劫乃一時之好手單刀直入實千古之¶
英雄只如劫殺後性命贓物在什麼處師和聲打云¶
速道速道僧擬議師直打出方丈。
<pb:KR6q0505_J_002-0886a>¶

僧問不是心不是佛不是物即不問如何是百草頭¶
上祖師意師打云露。¶

僧問江南無限好猶道不如歸好即不問如何是歸¶
師云眾鳥高飛盡孤雲獨去閒僧禮云謝和尚答話¶
師劈脊便捧。¶

僧問方以類聚物以群分為什麼伯牙撫琴而牧馬¶
仰抹瓠巴鼓瑟而遊魚出聽師云曾經霜雪苦然後¶
始知寒。¶

僧問軍中號令以金為耳目衲僧號令將什麼為耳¶
目師和聲打。¶

僧問鼻祖西來直指人心見性成佛只如心作麼生¶
指性作麼生見師云一枝紅杏出牆來。¶

僧問結制也無風起浪解制也掘地覓天不結不解¶
又在死水浸殺畢竟如何得相應去師云者問親切¶
恁麼疑去進云結也師云炎炎三尺雪進云解也師¶
云燕語雕梁上佳人愁更深進云謝和尚指示師云¶
墮進云在什麼處師云墮墮。¶

僧問但得本不愁末本即不問如何是末師云美女¶
梳粧下翠樓。¶

僧問師家垂範電掣雷轟未審如何湊泊師云刀山¶
劍樹打鞦韆僧擬伸語師即打出。¶

超香入室師問除卻目前境畢竟事作麼生香云杲¶
日當空師云閒言語畢竟事作麼生進云再道不堪¶
師云放汝三十棒進云龍生金鳳子沖破碧琉璃便¶
禮拜退。¶

師陞座香出問鼓不打不鳴鐘不敲不響即不問覿¶
面一句作麼生師云瞎香便喝師拈棒打出方丈。¶

安裕法兄舉牧雲老和尚七問答語¶

問云一人發真歸元十方虛空悉皆消殞古今悟道¶
者莫計其數因什太白峰巍然猶在。

師云識得不為
<pb:KR6q0505_J_002-0886b>¶
冤。¶

問大修行人合知因果草鞋乃是常住物為什一例¶
踏穿。

師云誰是恁般。¶

問銅頭鐵額漢上嶺為甚氣急。

師云鈍置殺人。¶

問泉眼不通被沙礙西澗沙石上下堆塞為什清關¶
橋水晝夜長流。

師云把關人失利。¶

問水滴雖微漸盈大溪許多時雨水為什萬工池不¶
滿。

師云老凍儂終日噇飯作麼。¶

問十處敲梆十處皆聞日日普請為什有人不隨眾。¶

師云於法自在。¶

問畢陵伽因毒傷足搬柴見血為什叫苦告假。

師云¶
恐汝不識。¶

* 拈古¶

「舉洛浦見夾山。」
【
師拈云氣吐虹霓眼空宇宙及于闖¶
入夾山毛頭許也吞吐不得彼時夾山阿喃喃地劈¶
口與他三拳可使濟河增光即免當場漏敗拈拄杖¶
召眾云且道敗漏在什麼處良久云悄立斷橋明月¶
下細聽織女玉梭聲。】¶

「舉雪峰兩度趁僧。」
【
拈云雪老拄杖子賞罰甚分明覿¶
體提持去自隔萬重雲得遇知音後曾霑花雨恩知¶
恩且置如何報德乃喝一喝。】¶

「舉雪峰示眾。」
【
拈云者漢慣掣晴空霹靂平常不似虛¶
頭開自寶藏運出家珍然雖如是撞箇突眼波斯原¶
來半分不直。】¶

「舉女子出定。」
【
拈云諸佛各還本位智敬齊彰若非根¶
本圓明幾乎打破蔡州城會麼分明月掛梅梢上看¶
到梅枝早已遲。】¶

「舉趙州勘婆子。」
【
拈云趙州婆子雖則戰將各具通方¶
作略雖然如是卻被者僧勘破何故聻秋波未轉情¶
先露只要檀郎認得聲。】
<pb:KR6q0505_J_002-0886c>¶

「舉五祖翁夜深無燈時圓悟佛鑑佛眼侍側祖云各¶
下一語看鑑云彩鳳舞丹霄眼云鐵蛇橫古路悟云¶
看腳下。」
【
者箇三語中一語眼空四海一語踞地殺人¶
一語縱橫自在五祖老漢秉劍前施便道滅吾宗旨¶
也是推三拽四梅龍今日燈明燭燦不妨道石虎御¶
羊吼上林。】¶

「舉昔婆子供養菴主經念餘載常令二八幼女侍奉¶
一日婆令女抱定菴主云正當恁麼時如何菴主云¶
枯木倚寒巖三冬無暖氣女舉似婆婆云供養二十¶
年只供養得箇俗漢。」
【
梅龍則不然待他抱定正當恁¶
麼時向他道年深離別處他鄉父子覿面不相識。】¶

* 頌古¶

「大事未明如喪考妣大事已明如喪考妣頌。」¶

【無依獨立好孤單寂寞空山突眼看撲碎鼻頭知痛¶
癢鯰魚儘力上高竿。】¶

「三聖上堂。」¶

【九里山前展纛旗烏江自愧劍鋒摧空教舉鼎拔山¶
力千里烏錐不易騎。】¶

「女子出定。」¶

【瞿曇鼻頭無竅容了婆子一身狼藉胭粉多少疑殺¶
伶俐衲僧。】¶

「南泉云昔住菴時遇個伶俐衲僧至今不見。」¶

【絕頂誅茆巧設施含羞放過若憨癡而今寶劍迎空¶
劈賊過張弓後幾時。】¶

「僧問雲門殺父殺母向佛祖懺悔殺佛殺祖向¶
什麼懺悔門云露。」¶

【空空何物敢遮攔擬議遭他一字關跛足阿師張闊¶
口慣將餘唾塞饑腸。】¶

「無字。」¶

【月照沙灘水不來明明者箇何曾動紙姑嚎嚎哭穹
<pb:KR6q0505_J_002-0887a>¶
蒼木馬泥牛吽吽吽。】¶

「趙州狗子佛性有無。」¶

【趙老沒來由牽牛作馬酬牛追千里馬馬犁萬重丘¶
有意氣時添意氣無風流處也風流。】¶

「世尊初生。」¶

【不從門戶脅開生指出分明獨我尊㘞地蛇兒重畫¶
足至今稱訝大能仁。】¶

「世尊拈花。」¶

【打起黃鶯兒莫教枝上啼啼時驚妾夢不得到遼西。】¶

「迦葉微笑。」¶

【停鍼無語憶襄王雲雨巫山空斷腸子規枝上傳消¶
息佳音巧繡出鴛鴦。】¶

「九年面壁。」¶

【知他無別事從事怕智人冷地祥煙爆歡呼任一真。】¶

「兜率悅禪師住龍安設三問以驗學者曰撥草¶
參玄只圖見性即今上人性在什麼處。」¶

【方出梅龍窟相逢野岸頭紅旗掩白日風勁竹聲搜。】¶

「識得自性方脫生死眼光落地時作麼生。」¶

【耳聽不如無耳聽眼光何逐水光流脫即莫如無脫¶
利大家相聚喚沙鷗。】¶

「脫得生死便知去處四大分離向什麼處去。」¶

【者箇白拈賊拋鉤拽鼻頭了知花發意何所不優游。】¶

「魯祖面壁。」¶

【不識老胡旨直破鼻流血浸殺大唐人六月飛霜雪。】¶

「斷臂。」¶

【揮金肯惜向誰云錯會璇璣萬里雲若不藍田射石¶
虎幾乎誤殺李將軍。】¶

* 和梁山牧牛十頌¶

** 尋牛¶

#+BEGIN_VERSE
「　急急參尋莫待遲登山涉水路崎嶇何時得箇真消
<pb:KR6q0505_J_002-0887b>¶息好下稜層鐵面皮」
#+END_VERSE
¶

** 見跡¶

#+BEGIN_VERSE
「　出門舉步便生疑腳影些些儼似伊料想此回無別¶走只在前頭也未知」
#+END_VERSE
¶

** 見牛¶

#+BEGIN_VERSE
「　踏遍溪山始獲焉舊情頑烈自堪憐一聲呼喚抬頭¶覷面目從前竟宛然」
#+END_VERSE
¶

** 得牛¶

#+BEGIN_VERSE
「　已把芒繩摸鼻穿山童今喜得安然祖翁田地荒蕪¶久犁耙從頭又上肩」
#+END_VERSE
¶

** 牧牛¶

#+BEGIN_VERSE
「　雨散雲收山更青春光明媚樂閒情牛兒不犯人苗¶稼一任東西兩岸行」
#+END_VERSE
¶

** 騎牛歸家¶

#+BEGIN_VERSE
「　春山疊疊暮雲籠鐵笛聲傳出嶺東脊上橫眠忘顧¶盻樂然歸去自匆匆」
#+END_VERSE
¶

** 忘牛存人¶

#+BEGIN_VERSE
「　一座青山一個儂無牛得看獨從容月明林下忘懷¶處撫掌高歌樂事濃」
#+END_VERSE
¶

** 人牛俱忘¶

#+BEGIN_VERSE
「　人牛不見杳無蹤彼此渾忘徹底空剩有天真常顯¶露春來花發茂叢叢」
#+END_VERSE
¶

** 返本還元¶

#+BEGIN_VERSE
「　現成公案不須疑觸處全彰最上機鼻孔昂藏吞世¶界眉毛卓朔覆須彌」
#+END_VERSE
¶

** 入廛垂手¶

#+BEGIN_VERSE
「　花街柳巷全身入酒肆魚行絕覆藏帶水拖泥渾不¶顧了然一片赤心腸」
#+END_VERSE
¶
¶

<pb:KR6q0505_J_002-0887c>¶

* 像贊¶

** 題大悲像贊¶

#+BEGIN_VERSE
「　坐斷空王命根顯露通身手眼氈拍彈唱巴欹新腔¶別調高演藏不得兮八面玲瓏巧安排兮阿誰舒展¶衲僧捉敗幾多般半抬半捺惟爾闡」
#+END_VERSE
¶

** 達摩像贊¶

#+BEGIN_VERSE
「　碧眼胡僧弄假成真九年面壁誑謔世人梁皇不識¶疑到如今寶志舌利道是觀音笑倒大唐國裏禪客¶難免殃及兒孫」
#+END_VERSE
¶

** 普賢像贊¶

#+BEGIN_VERSE
「　真癡漢沒來由象王自在信步遨遊降伏不循奮迅¶吼善射解把末稍頭」
#+END_VERSE
¶

** 天童密師翁贊¶

#+BEGIN_VERSE
「　者個老漢髮白面紅生緣宜興滅禹門宗金粟分化¶黃檗道通玄峰圓寂窣堵天童慣拈白棒殺活縱橫¶杲日霹靂佛祖不容雖然兒孫大地個個忤逆成風¶慚愧日孫多口圖出與麼形容且道是誰原來吾祖¶密師翁」
#+END_VERSE
¶

又贊¶

#+BEGIN_VERSE
「　燕都露出驢蹄銅棺踢翻觔斗大唐幾坐道場殺活¶難容佛祖誰識獨坐當軒且勘龍蛇奔走咄師翁默¶默難張口」
#+END_VERSE
¶

** 天童林野奇先老和尚贊¶

#+BEGIN_VERSE
「　稽首慈容眉紺鬍赤與麼神光聖凡莫測自西蜀來¶主茲法席十二座中末後最一坐斷太白雄峰玲瓏¶埣堵常寂傳嗣五十金猊生吾四十之一朝夕覿面¶恨轉深夢寐相逢恣荊棘山華簪滿破磁瓶雞香恰¶好熏師鼻」
#+END_VERSE
¶

** 題自小像¶

#+BEGIN_VERSE
「　者漢面冷似鐵情空若月生緣郎川宛陵枝葉海口
<pb:KR6q0505_J_002-0888a>¶朱唇默然無說卷髮師頭恬靜如橛具金剛眼轉物¶作則且道阿誰獨朗禿賊」
#+END_VERSE
¶

又自題小像¶

#+BEGIN_VERSE
「　金剛赤眼者箇賊象王獅子是同儔手拈白棒殺活¶自由打失於通玄峰頂喪命在太白山頭時看雲霧¶暖閒聽水東流鐵脊不妨今坐斷已逢半百茂春秋」
#+END_VERSE
¶

又于望上座請贊¶

#+BEGIN_VERSE
「　描既不成畫亦何就個是阿誰我亦不識于望闍黎¶請歸楚國一任天下人取則」
#+END_VERSE
¶
¶

* 詩偈¶

** 大善寺訪慧日大師¶

#+BEGIN_VERSE
「　清關橋別念餘春笑指相看兩鬢新踏斷故鄉塵世¶冷到來仍復驗疏親樓臺煙雨爭桃艷殿角熏風遶¶法身鬧市頭開生藥舖蒿枝橫撥幾多人」
#+END_VERSE
¶

** 題萬參居士小影圖¶

#+BEGIN_VERSE
「　翛然物外靜舒懷撥盡塵氛見雅裁世路成灰通正¶眼真機脫穎絕良媒隨時遣興騷莊趣即景題詩李¶杜才蹤跡繩陽堪彷彿一回相見一徘徊」
#+END_VERSE
¶

** 高道憲登太白¶

#+BEGIN_VERSE
「　葉落梧桐玉露肥沖霄靈翮夜知歸蒼龍秪解傾湫¶岳睡虎何當省是非岸幘雲幢欽仰止法堂猊座幸¶瞻依亭亭獨立驚鴻鵠月上千峰啟翠微」
#+END_VERSE
¶

** 登玄園亭感懷¶

#+BEGIN_VERSE
「　半生幻寄物華新此日登樓思故人鳥息綠陰驚莫¶定花舒紫陌慮長淪陽春漫唱巴州調白雪慚賡下¶里身箕踞那能循世諦抬眸始覺日西沉」
#+END_VERSE
¶

** 除夕和雲將法兄韻¶

#+BEGIN_VERSE
「　嗟今吾道更難行握手何堪辨濁清打雨敲風君著¶便挐雲喝月我緣生象龍蹴踏無多子桑海升沉有
<pb:KR6q0505_J_002-0888b>¶變更不會諸方禪五味唯將露地白牛烹」
#+END_VERSE
¶

** 寓萬年寺藏閣次宗元禪師韻¶

#+BEGIN_VERSE
「　萬年峰峻應機先勢逼穹窿傍海邊風素自堪延歲¶月樓空猶愛接霞煙野梅數樹含春笑修竹千竿帶¶雨妍此境若非予獨賞東君辛苦向誰傳」
#+END_VERSE
¶

** 石馬¶

#+BEGIN_VERSE
「　三界為牢夜不收昂藏獨立幾千秋生成玉轡誰能¶勒自就雕鞍孰解蹂雲影細鋪泥錦障雨絲微濕汗¶珠流驊騮空具追風力難及痴憨占上頭」
#+END_VERSE
¶

** 石橋雪瀑¶

#+BEGIN_VERSE
「　潺潺雪瀑響如輪槁木連雲一問津可是橫身為物¶則翻疑垂手應真人驚心躡足搴裳度絕侶飛笻帶¶月巡打濕袈裟渾不惜苔痕踏破去來頻」
#+END_VERSE
¶

** 赤城栖霞¶

#+BEGIN_VERSE
「　山城一帶見仙標四野流霞伴寂寥宿火未寒留鶴¶夢丹爐尚煖泛雲瓢赤砂亂點青山面煦日光生渤¶海潮匹似絳羅籠遠岫脫然身世有王喬」
#+END_VERSE
¶

** 華頂歸雲¶

#+BEGIN_VERSE
「　萬丈高高華頂山白雲飛去復飛還從龍下界鋪千¶頃帶雨孤峰鎖半間舒卷平明天共曉棲遲永夜月¶相開翛然雖是雲閑極不道老僧心更閒」
#+END_VERSE
¶

** 寒巖夕照¶

#+BEGIN_VERSE
「　薄暮微陽照古松晴光掩映入寒空影隨花發山容¶媚色借霜催木葉紅野叟憑欄斜點筆林翁抱膝快¶吟風秋原蕭寺鐘初動燈火交熒接梵宮」
#+END_VERSE
¶

** 桃源春曉¶

#+BEGIN_VERSE
「　欹枕憨眠擁翠蘿支笻偶亦探仙阿春遊倦倚溪邊¶石曉發幽尋水際窩老樹猿啼驚鶴夢蒼山鳥語和¶樵歌桃源數里煙花熳晨肇淹留勝跡多」
#+END_VERSE
¶

** 瓊臺夜月
<pb:KR6q0505_J_002-0888c>¶

#+BEGIN_VERSE
「　層臺窈窕勢凌霄清夜堪眠近雀橋明月露華空翠¶滴步虛仙韻暗飄颻別峰境界殊難並此地風光總¶見超謾道騎牛翁不在玻璃時舉驀相招」
#+END_VERSE
¶

** 送浩然法兄住昭隱巖¶

#+BEGIN_VERSE
「　參罷潛昭隱靈巖心境空染山楓葉赤映水蓼花紅¶好音歌野鳥古調響秋蛩輕劈乾坤眼翛然迥異同」
#+END_VERSE
¶

** 荻江訪友¶

#+BEGIN_VERSE
「　寄跡煙霞外飛舸渡荻河到門呈古意把臂頌玄歌¶隔岸人煙少比鄰鳥道多覺弘名幻翳掩面笑南柯」
#+END_VERSE
¶

** 喜值嵩枝徐居士¶

#+BEGIN_VERSE
「　長臥巖前石寥寥誰見尋時來新鳥語忽到故人吟¶弁嶺樵歌杳苕溪樹影深此中多逸興攜手向高岑」
#+END_VERSE
¶

** 雨阻廣教寺次忍可兄韻¶

#+BEGIN_VERSE
「　草堂久冷碧苔肥寂寞禪關誰扣機拈起一莖能委¶悉通方幽鳥共相依」
#+END_VERSE
¶

#+BEGIN_VERSE
「　青藤密鎖晉遺碑興廢無恆自有時龍象不辭輕蹴¶踏宗風重振定相期」
#+END_VERSE
¶

** 吳中甫居士¶

#+BEGIN_VERSE
「　故里觀光若改顏兒童霜鬢笑當年醫王彼此靈山¶囑濟世冰壺別有天」
#+END_VERSE
¶

** 偕友避暑四果洞¶

#+BEGIN_VERSE
「　相偕雲水踐千峰欲探寒岩翠靄中扣問應真何所¶事報言四果洞堪容」
#+END_VERSE
¶

** 燭湖雙鏡¶

#+BEGIN_VERSE
「　磨礱古鏡納閒雲當鑑寒蟾二水分寶劍是誰揮破¶後圓明處處盡知君」
#+END_VERSE
¶

** 象峰回顧¶

#+BEGIN_VERSE
「　六牙奮迅妙高峰撩住虛空稱獨雄回首千峰欽拜¶伏湖光射日映山紅」
#+END_VERSE
¶

** 壽山積慶
<pb:KR6q0505_J_002-0889a>¶

#+BEGIN_VERSE
「　聖公摹得壽山書耀後光前學有餘積慶淳風松拂¶韻翛然清況一如如」
#+END_VERSE
¶

** 壽松鶴唳¶

#+BEGIN_VERSE
「　竹友霜情雪作宮青山不計幾逢冬堅持潔白忠心¶赤野鶴飛來韻古風」
#+END_VERSE
¶

** 舍利塔基¶

#+BEGIN_VERSE
「　康僧禮出紫金光基上無蹤難隱藏靈鷲親宣無別¶囑惟將舍利福諸方」
#+END_VERSE
¶

** 示觀海王居士¶

#+BEGIN_VERSE
「　閒步溪沙戲海鷗飛鵬垂翼拂山頭嘯看盡作瀟湘¶伴半落沙灘半駐洲」
#+END_VERSE
¶

** 贈獅林禪宿¶

#+BEGIN_VERSE
「　遠塵百里步雲窩探取深山雲幾多梅峰惟有花欺¶雪又聽松濤竭愛河」
#+END_VERSE
¶

** 漫吟¶

#+BEGIN_VERSE
「　渡江吳地好生涯潛步秋林玩晚霞游客到門無所¶供玻璃盞內注蒿茶」
#+END_VERSE
¶

** 示梵行禪人¶

#+BEGIN_VERSE
「　披雲撥霧訊玄峰歇息塵緣已事融為伴寒山新澗¶水逢春放目玩華容」
#+END_VERSE
¶

** 訪天臣潘居士¶

#+BEGIN_VERSE
「　得得夕陽策杖藜浴湖楓葉點詩題神清猶下陳蕃¶榻靜聽溪聲雜鳥啼」
#+END_VERSE
¶

** 囑今子西堂¶

#+BEGIN_VERSE
「　得箇瞎驢真種草曾經踏斷祖師關縱橫殺活全機¶用手握吹毛豈等閒」
#+END_VERSE
¶

** 囑越聖侍者¶

#+BEGIN_VERSE
「　栴檀林內無異木獅子窟中有金猊余今放汝出群¶去爪牙鋒利過師眉」
#+END_VERSE
¶

** 紫凝峰除夕
<pb:KR6q0505_J_002-0889b>¶

#+BEGIN_VERSE
「　新𡎺幽瓢深谷藏春枝含笑燭奇光東風換得桃符¶信野衲圍爐勝畫堂」
#+END_VERSE
¶

** 為捷機侍者掩關偈¶

#+BEGIN_VERSE
「　六根纔染亂絲麻門外何堪更覓車暫把高峰關一¶掩缽盂兩度賴誰家」
#+END_VERSE
¶

** 題畫牛圖¶

#+BEGIN_VERSE
「　牧斷煙霞稱意遊清香嫩蕊卻相投一回入草將繩¶拽驀鼻牽來者一頭」
#+END_VERSE
¶

** 募衣單¶

#+BEGIN_VERSE
「　隆學參來本分禪缽盂無底口吞天袈裟零落誰縫¶綻持向維摩了夙緣」
#+END_VERSE
¶

** 登赤城¶

#+BEGIN_VERSE
「　雨洗赤城石磴滑捫蘿深處強躋攀上方知有凌雲¶客分付山童莫掩關」
#+END_VERSE
¶

** 赤城雨日¶

#+BEGIN_VERSE
「　兀坐山椒雨足斜何曾飛出別人家自憐老衲閒無¶賴洗手簷前弄雨花」
#+END_VERSE
¶

** 乞鹽¶

#+BEGIN_VERSE
「　素愛孤峰長綠蘿清風輕送白雲多老僧受用甘如¶是掛錫高流淡奈何」
#+END_VERSE
¶

** 守愚禪人化被¶

#+BEGIN_VERSE
「　萬仞峰頭六月霜衲僧赤骨自甘當鶉衣歲暮寒山¶臥須索花棉被一床」
#+END_VERSE
¶

** 化戒衣¶

#+BEGIN_VERSE
「　精窮釋子赤條條要掛三衣表佛標同體高人忻出¶手一絲萬縷福根苗」
#+END_VERSE
¶

** 示朱慕溪居士¶

#+BEGIN_VERSE
「　提起話頭渾似鐵咬著全然沒交涉縱橫嚼破鐵崑¶崙拈箇秤錘劈面楔」
#+END_VERSE
¶

** 贈度石禪宿
<pb:KR6q0505_J_002-0889c>¶

#+BEGIN_VERSE
「　月臨千澗水無痕風洗孤峰上幾層動靜莫教空寂¶守放開輕嘯數聲吟」
#+END_VERSE
¶

** 贈憨牧法姪¶

#+BEGIN_VERSE
「　吞盡江南山海境踢翻吳越梵王城頻施地藏鄉關¶鑰倒捋虎鬚慕俊英」
#+END_VERSE
¶

** 示明慎行者¶

#+BEGIN_VERSE
「　生緣識得放憨歌豎起空拳意若何當下了然渠是¶我倒騎白鶴和巴歌」
#+END_VERSE
¶

** 示張完修居士¶

#+BEGIN_VERSE
「　捏聚空生四大成解開不值半分文明知幻化無常¶物究竟歸元識本人」
#+END_VERSE
¶

** 囑覲尊監院¶

#+BEGIN_VERSE
「　未到通玄頂先意問平田誰知正法眼滅卻瞎驢邊」
#+END_VERSE
¶

** 與不會侍者¶

#+BEGIN_VERSE
「　雖然汝不會彷彿嶺南能碓嘴花開日風幡話始行」
#+END_VERSE
¶

** 贈甸尊居士¶

#+BEGIN_VERSE
「　居士無別業坐石看青松指點雲歸岫蓮臺訊遠公」
#+END_VERSE
¶

** 示藏密深禪人¶

#+BEGIN_VERSE
「　行深自藏密扶桑旭日曉爍破太虛空無始生死了」
#+END_VERSE
¶
¶

* 佛事¶

** 天童掃塔¶

淚滴南山慟窣丘波和煙雨逞風流棒頭殺盡無餘¶
事唯許雄峰展笑眸。¶

** 上供¶

師拈香云自從喫得師翁棒直至於今恨未休恨到¶
水窮山盡處無根樹子一爐酬。¶

** 結制開板¶

師云聲如獅吼音似龍吟上古龜鑑人天正令即今¶
權衡已屬山僧正令當行一句作麼生道秉椎云一
<pb:KR6q0505_J_002-0890a>¶
擊通身快三椎五眼明遂擊板開靜。¶

** 南嶽慧六智禪師山居閒詠跋¶

脫落不分市野幽豈論低昂亂雲重疊長臥於無¶
何有之鄉得意歌吟聊拈箇木札羹之句深入龍巢¶
潛踞虎穴優游七十二峰頭坐斷大千閒世界肩橫¶
竹杖撥草驚蛇目視雲霄呵佛罵祖且道者是那個¶
阿師咦原來慧六師叔之話杷。¶

** 為傳文徒舉火¶

一人傳虛萬人傳實文不加點好生瞥地畢竟以何¶
為據擲火炬云急著眼覷。¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶

<pb:KR6q0505_J_002-0890b>¶

* 塔銘¶

師名行日字獨朗宣城建平許氏子生而穎異氣宇¶
不群長以俠聞襟懷磊落交遊盡屬少年傲秦嘲楚¶
談吐善傷先輩罵柳誇張放蕩不羈行藏莫測牢騷¶
滿腹似乎赤手可屠龍困頓名場始覺此生空按劍¶
依棲姑母執侍三秋遊俠都門淹留二載因見世途¶
危險沾名莫若埋名還思釋海汪洋出士無如隱士¶
更途易轍捨妄歸真躋南岳以遨遊禮恒師而披剃¶
閩宗受具戒臘冰霜太白究心交馳棒喝風柯月渚¶
恒和尚慈悲太煞箇事日可商量鳳翥鸞翔密老人¶
爐鞴森嚴到此無容擬議隨機應答法法天然信手¶
拈來頭頭是道遂爾飛錫姚江佇看白雲迷谷口闡¶
揚積慶只將黃葉止兒啼切念大事未明瞞人豈能¶
瞞己疑情未斷誤己而且誤人慕船子之風散夾山¶
之席飄然一笠直入千山一到通玄不覺全身放下¶
幾遭辣手從前伎倆俱消是以草偃風行渠成水到¶
應機接物益己利人仍汎姚江之棹掩室千朝再登¶
太白之堂荷肩大法欲行過量事還他出格人繼席¶
玄峰若釋若儒齊側耳觸翻乳竇是魔是佛悉攢眉¶
說妙談玄洗蕩五家宗旨吟詩作偈掃除李杜風規¶
交友一味平常未肯頻頻下榻處已自甘枯淡何妨¶
日日在陳目中不見王侯胸次毫無得失一生瀟灑¶
半世清閒偶因四大違和唱起還鄉曲調漸見六門¶
緊閉帆颺西渡慈航撒手逍遙臨行自在當是時也¶
鶴唳長空猿啼遠岫香焚鼎內淚滴松梢草木自此¶
解顏山林從此退色世壽六十六僧臘四十三塔瘞¶
本寺之西予親封其門戶其門人今子心公乞予銘¶
其塔予雖不敏敢曰交深忝在桑梓知師最悉兼以¶
同門之誼安得無辭取其大概序而銘之銘曰。¶

#+BEGIN_VERSE
「　通玄峰頂不是人間心外無法滿目青山德韶斯語
<pb:KR6q0505_J_002-0890c>¶流布人寰密祖閒出眾山崒嵂剪棘芟荊營經据拮¶金粟花香通玄果實回首七夕四山變易枚卜三番¶先師繼席克振綱宗嘉聲奕奕慈祥愷悌溫厚謙恭¶遐邇尚德衲子趨風應請東塔其道益隆傳之威鳳¶繼之獰龍末年有嗣獨朗日公奇哉男子偉哉丈夫¶生而穎異長與俠符胸藏六藝氣欲吞吳受具閩宗¶究心太白得窺一班便解反擲飛錫姚江藏蹤斂跡¶闡揚積慶師名赫赫一遇先師鼎新易格毒鼓聲聞¶破家散宅受囑天童繼住玄峰逢魔即掃遇佛寧容¶壁立萬仞孰敢攖鋒上無攀仰下絕己躬自甘枯淡¶懶去迎逢日沒日沒四大歸空湘南潭北全體於中¶嗣法六人以鳳以麟如燈續焰如火繼薪」
#+END_VERSE
¶

住平田萬年報恩寺同門行徹無礙撰